<h1>Eindreflectie</h1>
<div class="container">
  <p>
    Ik begon aan de opleiding zonder voorkennis op gebied van informatica. Doorheen de opleiding heb ik er vrij weinig van gemerkt en heb ik ook nooit het gevoel gehad dat het gebrek aan voorkennis me tegenhield. In het begin van het eerste jaar had ik als doel om geen herexamens te hebben. Ik heb altijd mijn best gedaan en probeerde al mijn vakken zo goed mogelijk bij te houden. In het eerste semester lukte dit vrij goed maar in het tweede semester werd dit iets moeilijker. We kregen veel PE’s en we hadden in datzelfde semester ook nog een project om af te werken. Dit zorgde ervoor dat ik zo goed als geen tijd had om mijn vakken bij te houden omdat al mijn tijd ging naar het afwerken van de PE’s en het project. Door deze deadlines heb ik wel leren plannen maar het bleef alsnog moeilijk om andere vakken bij te houden. Natuurlijk was er ook nog de Covid-19 situatie, alle lessen werden online gegeven. Over het algemeen had ik hier geen moeite mee en kon ik mij vrij makkelijk aanpassen. Uiteindelijk heb ik het eerste jaar zonder herexamens kunnen afsluiten en kon ik me voorbereiden voor het tweede jaar.
  </p>
  <p>
    In het tweede jaar had ik hetzelfde doel als in het eerste jaar: geen herexamens hebben. Ik probeerde al mijn vakken bij te houden maar de grote hoeveelheid PE’s maakte dit vrij moeilijk. Op een gegeven moment waren er zoveel deadlines waardoor ik de vakken waarvoor ik geen PE had tijdelijk heb moeten laten liggen omdat ik enkel gefocust was op de permanente evaluaties.  Er waren ook opdrachten bij waarbij het heel simpel was om de maximale score te behalen. Bij deze opdrachten probeerde ik er ook alles aan te doen om deze score te behalen. Hieruit heb ik geleerd dat ik af en toe perfectionistisch ben. Op momenten dat ik zie dat het makkelijk is om bijvoorbeeld een bepaalde score te halen ben ik ook pas tevreden als ik die bepaalde score haal. Over het algemeen verliep het tweede jaar zeer vlot en ben ik er ook in geslaagd om dit jaar zonder herexamens te eindigen.
  </p>
  <p>Mijn doelstelling voor het derde jaar was om herexamens te vermijden en om na een succesvolle stage af te studeren. In het eerste semester van het derde jaar hadden we erg veel PE-opdrachten. Dit zorgde ervoor dat ik alles heel goed moest plannen zodat ik alle deadlines kon halen. Hierdoor heb ik wel beter leren plannen en heb ik ook leren inschatten hoelang ik over bepaalde taken doen. Ondanks het drukke semester heb ik ervoor kunnen zorgen dat ik door was op al mijn vakken en heb ik dus mijn eerste doelstelling voor het derde jaar bereikt.</p>
  <p>Buiten alle lessen om kregen we van de PXL de kans om onze kennis nog meer uit te breiden aan de hand van seminaries. We kregen de keuze uit verschillende seminaries die in het tweede semester van het tweede jaar en in het eerste semester van het derde jaar plaatsvonden. Wanneer ik voor een bepaald seminarie koos, zorgde ik er altijd voor dat het onderwerp iets volledig nieuws was of dat het onderwerp een uitbreiding was op iets dat we hadden geleerd tijdens de lessen. Zo kon ik zoveel mogelijk uit mijn opleiding halen.</p>
  <p>Doorheen de opleiding heb ik geleerd dat ik een doorzetter ben. Als ik een doel heb ga ik er 100% voor. Zelfs als er iets misgaat probeer ik het hoofd koel te houden en naar een oplossing te zoeken. Mijn PE voor system advanced windows is hier een goed voorbeeld van. We moesten 2 servers opzetten die met elkaar konden communiceren. Maar net op het moment dat ik bijna klaar ben met de opdracht werkte een van de servers niet meer. De enige oplossing was alles verwijdere en opnieuw beginnen. Ik heb het toen zo positief mogelijk proberen te bekijken en ik ben gewoon opnieuw begonnen en het is uiteindelijk gelukt om een werkend resultaat af te leveren</p>
  <div class="image-container">
    <img src="assets/images/x-factor.jpg">
  </div>

  <p>Tot slot wil ik nog antwoord geven op de vraag: heb ik de x-factor? De x-factor staat voor passie, ondernemend en innovatief, (internationaal) samenwerking en (multi)disciplinariteit. Doorheen de drie jaar op de PXL is mijn passie voor IT steeds meer en meer gegroeid. In het eerste jaar vond ik het af en toe vervelend om aan sommige vakken te werken buiten de lesuren. Maar vanaf het tweede jaar is dit veranderd en vond ik de lessen steeds fijner er interessanter. In onze opleiding kregen we ook de kans om onze kennis te verbreden over onderwerpen die niet in de lessen aan bod kwamen. Dit kon aan de hand van de innovatieroutes, hackatons en seminaries. Ik heb veel bijgeleerd door deze activiteiten. Hetgeen dat ik op deze activiteiten geleerd heb zal ik ook niet snel vergeten. Deze activiteiten passen goed in het kader van innovatie. Tijdens de opleiding hebben we vaak samen moeten werken in teams, soms met studenten die ik kende maar ook soms met studenten die ik niet kende. In het begin vond ik het moeilijk om samen te werken met studenten die ik niet kende maar hoe vaker ik dit deed hoe makkelijker dit werd. Ook kregen we doorheen de opleiding verschillende POP-sessies waarin we leerden hoe we goed konden samenwerken en hoe we groepsopdrachten tot een goed einde konden brengen. We kregen ook enkele tips zodat we onze toekomstige groepsprojecten succesvol konden afronden. Dit past in het kader van samen(net)werking. Buiten soft skills heb ik natuurlijk ook verschillende hard skills geleerd, enkele skills hiervan zijn C#, Java, Angular,… Deze hard skills hebben we natuurlijk nodig om af te studeren maar ze vormen ook een basis om er later verder mee te gaan en meer bij te leren. Ik ben ervan bewust dat de dingen die we hebben geleerd in de opleiding een goede basis vormen waarop ik in de toekomst kan verder bouwen. Er valt namelijk nog veel te leren.</p>
  <p>Doorheen de opleiding heb ik de hard skills geleerd die een IT-er nodig heeft. Vervolgens heb ik ook geleerd om samen te werken met anderen en heb ik leren openstaan voor nieuwe inzichten & innovatie. Tot slot heb ik ook mijn passie voor IT ontdekt. Kortom ik heb de X-factor.</p>
</div>
