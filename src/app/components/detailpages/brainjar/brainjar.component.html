<div class="overzicht-container">
  <div class="image-container">
    <img src="assets/images/brainjar.png">
  </div>
  <div class="text-container">
    <h1>Seminarie: Brainjar AI </h1>
    <h4>Omschrijving: In dit seminarie kregen we een introductie over AI en deep learning samen met enkele voorbeelden van toepassingen.</h4>
    <h4>Locatie activiteit: Online Teams</h4>
    <h4>Datum en duur Activiteit: 16/03/2021 3u</h4>
    <h4>Domein: seminaries</h4>
  </div>
</div>
<div class="inhoud-container">
  <div class="verslag-container">
    <h2>Verslag activiteit</h2>
    <p>Met dit seminarie wou de spreker ons meer leren over toepassingen en werking van AI. In het seminarie werd er verteld over verschillende AI-toepassingen die Brainjar had gemaakt. Bijvoorbeeld: een toepassing die scheuren in bruggen konden detecteren, een toepassing die fraude bij verplegers konden detecteren, een administratietool voor TVH en een tool voor het overtypen van blauwe dopkaarten. Verder werd er nog een korte uitleg gegeven over de interne werking van AI.</p>
    <p>Het seminarie begon met een korte introductie over Brainjar. Brainjar is een softwareontwikkeling bedrijf dat AI-applicaties ontwikkelt. Vervolgens werd er verteld over verschillende cases waar Brainjar een AI-oplossing voor heeft bedacht. Enkele voorbeelden hiervan zijn de administratie tool van TVH en een AI-toepassing die scheuren in een brug zou kunnen detecteren.</p>
    <p>Het doel van de administratie tool voor TVH was om het proces van orders in te geven in het ERP systeem te versnellen. De bestellingen komen binnen via email en vervolgens zouden de medewerkers van TVH handmatig de bestellingen 1 voor 1 moeten ingeven in hun ERP systeem. Dit neemt heel wat tijd in beslag en daarom bedacht BrainJar hier een oplossing voor. Ze ontwikkelden een AI-toepassing die gekoppeld is aan een mailbox. Wanneer er een mail binnenkomt wordt deze toepassing getriggerd en word er gekeken of het om een bestelling gaat of niet. Wanneer het om een bestelling gaat wordt de relevante informatie uit deze mail aangeduid en doorgestuurd naar een verificatie systeem. Met dit systeem kan de gebruiker aanduiden welke informatie relevant is en welke niet. Nadat de gebruiker de info heeft geverifieerd wordt de bestelling opgeslagen in het ERP systeem en traint de AI zichzelf zodat de resultaten bij een volgende order nog beter zijn.</p>
    <div class="image-met-onderschrift">
      <img src="assets/images/brainjar/AI-tool.png">
      <p>Voorbeeld: AI-tool die belangrijke info aanduidt</p>
    </div>
    <div class="image-met-onderschrift">
      <img src="assets/images/brainjar/verificatie.png">
      <p>Voorbeeld: verificatie tool</p>
    </div>
    <p>Een andere case die werd aangehaald in dit seminarie was de tool voor het detecteren van scheuren in bruggen. Op dit moment worden bruggen geïnspecteerd en worden er foto’s gemaakt van de scheuren die de inspecteurs tegenkomen. Deze foto’s moeten dan later een voor een handmatig gevalideerd worden. Om dit proces te versnellen heeft Brainjar hier een oplossing voor bedacht. Ze hebben een tool ontwikkeld waar afbeeldingen geüpload konden worden. Vervolgens wordt deze afbeelding opgedeeld in verschillende stukjes zodat het programma door middel van artificiële intelligentie de scheuren kon aanduiden. Dit leidde tot de volgende resultaten.</p>
    <div class="image-container">
    <div class="image-met-onderschrift">
      <img src="assets/images/brainjar/Scheur1.png">
    </div>
      <div class="image-met-onderschrift">
      <img src="assets/images/brainjar/Scheur2.png">

    </div>
    </div>
    <p>Op deze foto zie je dat de AI de grote scheur in het midden heeft opgemerkt maar dat hij enkele kleinere scheurtjes niet opmerkt. Wat ook opvalt is dat de AI de stoeprand als scheur ziet. Deze fout kan achteraf gecorrigeerd worden met het verificatiesysteem.</p>
    <div class="image-container">
      <div class="image-met-onderschrift">
        <img src="assets/images/brainjar/scheur3.png">
      </div>
      <div class="image-met-onderschrift">
        <img src="assets/images/brainjar/Scheur4.png">

      </div>
    </div>
    <p>Op dit voorbeeld zie je dat er allerlei kleine scheurtjes zijn en zie je duidelijk dat deze wel allemaal worden aangeduid door de AI.</p>
    <p>Nadat de AI de scheurtjes heeft aangeduid worden deze afbeeldingen getoond in een verificatie tool. Hier kunnen inspecteurs aanduiden welke scheuren de AI tool wel goed heeft gezien en welke niet. Met deze informatie kan de tool zichzelf opnieuw trainen en later betere resultaten opleveren.</p>
    <p>Vervolgens werd er in dit seminarie nog uitgelegd wat het verschil is tussen machine learning en deep learning. Het grootste verschil tussen deze twee is dat bij machine learning menselijke interactie nodig is om het model te trainen. Bij deep learning is er geen menselijke interactie nodig en traint het model zichzelf. </p>
    <p>Normaal gezien zouden we in dit seminarie nog enkele praktijkoefeningen krijgen maar door de covid situatie is dit niet door kunnen gaan omdat de spreker niet genoeg tijd had om dit voor te bereiden.</p>

  </div>
  <div class="reflectie-container">
    <h2>Reflectie activiteit</h2>
    <p>Ondanks dat ik fullstack development als afstudeerrichting heb gekozen vond ik dit toch een interessant seminarie. Ik vond vooral de casussen een heel interessant onderwerp. Het was fijn om te horen hoe AI in verschillende toepassingen gebruikt wordt. Ik stond er niet bij stil dat artificiële intelligentie al zoveel gebruikt werd in zoveel verschillende toepassingen. Aan de hand van deze casussen heb ik ook ontdekt dat er bij machine learning altijd eenzelfde soort flow wordt gevolgd. Eerst wordt er een input ingegeven in de AI-applicatie. Deze input kan een tekst, foto, etc… zijn. Vervolgens gaat de AI-toepassing hiermee aan de slag en creëert hij een soort output. Bijvoorbeeld de scheurtjes die zijn aangeduid op de foto van de brug. Tot slot moet deze output geverifieerd worden door een mens zodat de applicatie zich opnieuw kan trainen en de volgende keer betere uitkomsten kan opleveren. Verder werd er ook een korte uitleg gegeven over deep learning en hoe deep learning intern in elkaar zit. Op sommige momenten werd deze uitleg iets te ingewikkeld waardoor ik het minder interessant vond maar ondanks dat heb ik wel een duidelijk beeld gekregen van hoe deep learning in elkaar zit.</p>
    <p>Normaal gezien stond er ook een praktisch gedeelte op de planning maar helaas hebben we geen praktijk kunnen doen omdat de verteller niet genoeg tijd had om het voor te bereiden. Dit vond ik wel jammer omdat ik wel zelf eens aan de slag wou gaan met AI en machine learning, daarom had ik deze sessie ook gekozen.</p>
  </div>
</div>
