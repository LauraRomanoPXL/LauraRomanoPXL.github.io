<div class="all">
<h1>Over mij</h1>
<div class="container">
  <p>Ik ben Laura Romano, ik ben 20 jaar en ik woon in Houthalen. Mijn voornaamste interesse is gamen. Ik ben afgestudeerd in het middelbaar met een diploma Moderne-Talen Wetenschappen. Toen ik bij het zoeken naar een studierichting erachter kwam dat mijn voorkeur bij de richting Toegepaste Informatica lag heb ik ook voor deze studierichting gekozen.</p>
  <p>Ik ben een Teamspeler, wanneer ik in een team werk probeer ik me 100% in te zetten om een opdracht tot een goed einde te brengen. In een team neem ik een meewerkende rol op en vervul ik de taken die aan mij worden toegewezen. Natuurlijk zijn de meningen van mezelf en anderen belangrijk. Als ik ergens niet mee akkoord ben durf ik mijn mening te uiten en ben ik bereid om naar anderen te luisteren.</p>
  <p>Wanneer ik belangrijke beslissingen moet nemen neem ik liefst even de tijd om goed na te denken over deze beslissing. Ik probeer altijd de voordelen en de nadelen van verschillende keuzemogelijkheden met elkaar te vergelijken zodat ik de juiste keuze kan maken.</p>
  <p>Op dit moment heb ik niet echt grote ambities.  Voor mij is het nu belangrijk dat ik in de komende jaren een vaste job vind waar ik ervaring kan opdoen. Verder is het ook belangrijk dat ik de job leuk vind en dat er een fijne sfeer heerst op kantoor.  </p>
  <p>De opleiding heeft mij een goede basiskennis gegeven in de wereld van informatica. Maar er is nog zoveel te leren. Er zijn nog veel programmeertalen en frameworks die niet zijn aangehaald in de opleiding maar die wel vaak in de praktijk gebruikt worden. We hebben in de opleiding ook geleerd om zelf technologieën te onderzoeken waardoor we deze onbekende technologieën zelf kunnen aanleren. </p>
</div>
</div>
